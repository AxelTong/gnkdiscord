# Privacyverklaring Medicus Discord Bot

## 1. Wie zijn wij?

Medicus is een Discord-bot gericht op studenten geneeskunde aan de KU Leuven. De bot helpt bij het beheren van toegang tot de Discord-server en biedt enkele handige functies, zoals cursusinformatie en anonieme vragen.

## 2. Welke gegevens worden verzameld?

Bij het gebruik van Medicus kunnen de volgende persoonsgegevens worden verzameld en verwerkt:
- **Discord gebruikers-ID**
- **Voornaam en achternaam** (zoals opgegeven in de studentenlijst)
- **Studenten e-mailadres** (KU Leuven)
- **Geverifieerde status binnen de Discord-server**
- **Loggegevens over acties** (zoals verificatiepogingen, anonieme vragen, enz.)

Deze gegevens worden uitsluitend gebruikt om te verifiëren dat je een geneeskunde student bent aan de KU Leuven en om toegang te geven tot de juiste Discord-kanalen.

## 3. Hoe worden je gegevens gebruikt?

- Je e-mailadres wordt alleen gebruikt om je te verifiëren als student en om een eenmalige verificatiecode te versturen.
- Je Discord-ID wordt gekoppeld aan je e-mailadres om toe te laten dat je als geverifieerde student toegang krijgt tot de server.
- Voor het stellen van anonieme vragen wordt je identiteit enkel gelogd voor moderatie, maar niet openbaar gedeeld.
- Verificatiepogingen en status worden gelogd om misbruik te voorkomen en in geval van ondersteuning.
- Er worden **geen gegevens gedeeld met derden** buiten de beheerder(s) van de server en de bot.

## 4. Waar worden je gegevens opgeslagen?

- Gegevens worden opgeslagen in een beveiligde database die enkel toegankelijk is voor de beheerder(s) van de server.
- E-mailadressen en namen worden uitsluitend opgeslagen om authenticatie uit te voeren en worden niet voor andere doeleinden gebruikt.
- Bij het verwijderen van je account uit de server worden je gegevens op aanvraag verwijderd.

## 5. Rechten van Discord-gebruikers

Als gebruiker heb je het recht om:
- **Inzage te vragen** in de gegevens die over jou worden opgeslagen.
- **Correctie of verwijdering** van je gegevens te vragen. Je kunt altijd verzoeken om je gegevens te laten verwijderen, waarna je toegang tot de server wordt ingetrokken.
- **Bezwaar te maken** tegen het gebruik van je gegevens voor serverbeheer.

## 6. Aanvraag tot verwijdering van gegevens

Wil je je gegevens laten verwijderen? Neem dan contact op met een van de bestuursleden/moderators van de server of stuur een bericht in het daarvoor bestemde kanaal. Je verzoek wordt zo snel mogelijk behandeld.

## 7. Vragen of klachten

Voor vragen of klachten over privacy kun je terecht bij de beheerder van de Discord-server of via privacy@gnkdiscord.be

---

*Laatste update: 2 juni 2025*
